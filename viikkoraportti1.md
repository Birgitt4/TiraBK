Aloitetetaan alkutiedoista. Olen matemaattisten tieteiden kandiohjelman opiskelija. Projektin dokumentit kirjoitan suomen kielellä. Aion yrittää toteuttaa yhden valmiiksi annetuista aiheista, 15-pelin ratkaisijan. Mitä eri laajuus vaihtoehtoja tähän on valittaessa?

En tosiaan ole vielä suorittanut kurssia ohjelmistotekniikka. Se on minulla myös nyt toisessa periodissa. Tästä syystä ensimmäinen viikko on tuntunut vaikealta. Mikä maven, mikä ssh, mikä ihmeen git. Tein github käyttäjän, latasin git:n windows koneelleni, latasin ubuntun jne. Tästä kaikesta olen ollut hieman pyörällä päästä. Ei ole vielä selvää, miten tulen saamaan ohjelman toimimaan linuxilla. Mutta perjantaihin mennessä on nämä auenneet hyvin.

Tiistai meni lukiessa ohjelmistotekniikan materiaaleja, josta ei tuntunut (silloin) olevan hyötyä.

Keskiviikko meni kokonaisuudessaan pläräten tämän kurssin ohjeita ja niiden mukaan sain tehtyä repositorion ja luotua projektin. Tästä annettava siis kiitokset, materiaali on tällä kurssilla paljon ymmärrettävämpää! (Tämä johtui kiireestä saada projektin pohja luotua. Jos olisi aloittanut vain ohjelmistotekniikassa ekan viikon laskareilla, niin olisi niilläkin päässyt alkuun.)

Vähän menee siis päällekkäin tällä viikolla ajan käyttö ohjelmistotekniikka kurssin kanssa. Mutta tähän alkuun pääsemiseen on mennyt nyt parin päivän pitkät työpäivät. Tänään (torstaina) on vielä tarkoitus tutustua itse 15-pelin ratkaisijan toteuttamiseen, että määrittelydokumenttia tulee kirjoitettua. Tähän tutustuin pari tuntia.
Koodausta en kerkeä tällä viikolla vielä aloittamaan. 

Kysymykset:

15-pelin ratkaisijassa on aiemmin käytetty A* algortimia manhattan etäisyydellä. Aihe idoissa on kuitenkin maininta, että pelkkä A* ei riitä aiheeksi polun etsintä tehtävissä. Mites tämän pelin tapauksessa?
